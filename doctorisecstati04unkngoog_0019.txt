aris-rom nuncuparem 3

credentes in eum. Si autem facit haec omnia scholastica theologia, quomodo erit
a verbo Dei aliena ‘i Quomodo separabitur ‘i Annon est eadem aqua quae ex fontibus
derivata, crescit in latos fluvioS, et lacus demum implet et maria? Annon est idem
panis quem Christus in deserto frangit, Apostoli circumferunt, manducat plebes ‘I
Prorsus idem, quia et fragmenta quae remanent, non aliuS, sed idem panis sunt.
Verum qui panis in Christi manibus brevis est et modicus, fit multus in manibus
discipulorum apponentium, plurimus vero in ore comedentium, et pro cophinorum
mensura post se, imo ex se, fragmenta relinquit. Talis panis verbum Dei est, quod
abbreviatum fecit Deus in manu Christi super terram :multiplicatum est per Aposto-
lorum traditionem, et crescit quotidie in scholis, ubi apponitur, exsatiatisque om-
nibuS, pleni cophini adhuc tolluntur. Haec scholastica est theologia, quae e verbo
Christi nata, parentis sui non potest non referre naturam substantiamque. Idem est
ergo verbum Dei, quod scholastica theologia, quodque Dionysius noster tradidit.
Testantur haec, commentariorum eJus in sacram Scripturam tam grandia tamque
numerosa volumina. Testantur Sententiarum divini elaboratissimique libri: in quibus
quid aliud christianus lector quam succum et medullam prope omnium quae sancti
Patres de fide et pietate christiana tradiderunt, reperiat? Et quemadmodum apiculae
exsucta floribus omnigenis mella inferunt alvearibus, ita ille quidquid uspiam apud
Patres doctum, pium, utile et dignum quod disceretur legereturve futurum putabat,
huc velutin alveare congessit, et plane visus est esse qualis ille qui dicebat ε Quam
dulcia faucibus meis eloquia tua, super mel ori meo. A mandatis tuis intellexi,
propterea odivi omnem viam iniquitatis. Sub umbra illius quem desiderabam, sedi3
et fructus ejus dulcis est gutturi meo. Introduxit me rex in cellam vinariam, ordi-
navit in me caritatem. Et quum ille tantus esset, taliaque suo ingenio ac meditatione
elaborasset, voluit tamen (ut Christo placeret) mundum latere, et secretos nostrae
religionis secessus tanquam eremum adamavit coluitque ε ubi hactenus quidquid
congessit, ipso haud dubium ita ut fieret procurante, delituit suppressum et inco-
gnitum. Videlicet abhorrebat in publicum prodire, ne vel bonorum laude et assenta-
tione (ut fit) in superbiam, aut pessimorum qui nihil non reprehendunt, obtrectatione
in contentionem raperetur z utrumque sicut bonis studiis exitiabile exsecrabatur,
quippe qui nihil pace et humilitate prius habuerit, nec voluerit unquam per infru-
ctuosa certamina, studiorum suorum temporisque interim dilabentis jacturam facere.
Quum vero sit ille nunc beata in Christo vita perfunctuS, adeoque extra eam
sortem, ut vel assentatione aut maledicentia tangi et moveri possit, nos indignum
rati tam pretiosum thesaurum diutius latere et tineis escam fieri, tot gratis exant-
latos labores frustra perire, ac nullo piis hominibus esse usui, eumdem e situ et
pulvere in nitorem, e tenebris in lucem, e carcere in liberas auras revocavimus.

Proinde hunc librum numero postremum, sed fructu primum, vestro patrocinio,
qui omnium Germaniae Universitatum estis florentissimi, subdimus. Quo enim
magis haeretici saeviunt, hoc majores insignioresque patronos Dionysio duximus
adsciscendos, Vos eum prono dignemini affectu suscipere, quum quod viri pietas et
veritatis zelus vestrum mereantur patrocinium, tum quod vestro civi non minus
debeatis, patriam suam tanto splendore illustranti. Genuit enim nobis virum tantum
comitatus Hasbaniae, in vico Rickel, haud ita procul ab oppido divi Trudonis ε quae

